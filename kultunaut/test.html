<h3>Mord på Alpehotellet!</h3>
<p>Fra d. 12. - 30. januar er der liv og glade dage i FREM!</p>
<p>Svaneke Friskoles 5. + 6. klasse flytter al undervisning fra skolen og indtager kulturhuset FREM, for at sætte årets
	musical op.</p>
<p>Et hotel i bjergene, en lavine lukker bjergpasset, der sker et mord, ingen kan slippe væk - alle er mistænkt! En
	krimi i bedste Agatha Christie stil.</p>

<p>Musicalen skrives hvert år særligt til den gruppe børn, der skal være med, og fra august er alle musik og
	billedkunsttimer omlagt til performancetimer. Der skabes scenografi, plakater, kostumer og rekvisitter. Der øves
	drama, musik og sang, så alle er klar til at indtage FREM efter nytår.
	Forældre, børn og lærere har syet, designet, limet, malet og bygget i en hel weekend inden d. 12., for at skabe det,
	der i år danner rammen om krimien “Mord på Alpehotellet”.</p>

<p>Link til bestilling af billetter lægges på SVANEKE siden på Facebook 14 dage før forestillingerne.</p>

<ul>Forestillinger:
	<li>Tirsdag d. 27. januar kl. 17.00</li>
	<li>Onsdag d. 28. januar kl. 17.00</li>
	<li>Torsdag d. 29 januar kl. 17.00 </li>
</ul>




Hele denne uge bruger skolen FREM til at øve en kabaret forestilling.